# De verklaring omtrent gedrag


## VOG
In artikel 35 van de Wet justitiële en strafvorderlijke gegevens staat beschreven in welke gevallen de Minister (een VOG wordt immers uit naam van de Minister afgegeven) een VOG kan weigeren: "Onze Minister weigert de afgifte van een verklaring omtrent het gedrag, indien in de justitiële documentatie met betrekking tot de aanvrager een strafbaar feit is vermeld, dat, indien herhaald, gelet op het risico voor de samenleving en de overige omstandigheden van het geval, aan een behoorlijke uitoefening van de taak of de bezigheden waarvoor de verklaring omtrent het gedrag wordt gevraagd, in de weg zal staan." 


Op de Justis site wordt het volgende geschreven:

“Een VOG is een verklaring waaruit blijkt dat uw (justitiële) verleden geen bezwaar vormt voor het vervullen van een specifieke taak of functie in de samenleving. Bij de beoordeling van een VOG-aanvraag kijkt Justis of u strafbare feiten op uw naam heeft staan die een risico vormen voor de functie of het doel waarvoor u de VOG aanvraagt. Sommige strafbare feiten vormen een bezwaar voor de ene baan of stage, maar voor de andere niet. Een snelheidsovertreding kan bijvoorbeeld van belang zijn als een aanvrager taxichauffeur wil worden, maar niet voor de functie van baliemedewerker bij een bank. Heeft u geen strafblad, of heeft u geen strafbare feiten gepleegd die relevant zijn voor het doel van de aanvraag? Dan krijgt u een VOG. “

Een VOG wordt aangevraagd voor een bepaald (beroeps)profiel.

Wie geen strafblad heeft krijgt altijd een VOG. 

Voor de VOG worden diverse risicogebieden getoetst. 
Een strafbaar verleden voor het ene risicogebied hoeft geen bezwaar te zijn voor een profiel waar dat risicogebied niet expliciet is onderkend. De volgende risicogebieden bestaan:

    • Informatie
    • Geld
    • Goederen
    • Diensten
    • Zakelijke transacties
    • Proces
    • Aansturen organisatie
    • Personen 

Dus als er wel een strafblad is, wordt gekeken of het delict past in binnen de risicogebieden die voor het betreffende aangevraagde profiel relevant worden geacht. Als dat niet het geval is, wordt ook een VOG verstrekt. Dus aanvraag voor beroepsprofiel Financiële Dienstverlening, maar geen delict in risicogebied Geld: dan wordt de VOG verstrekt.

En als er wel een profiel delict is, dan maakt Justis een belangenafweging.
“Wat weegt zwaarder: het belang van de aanvrager bij het krijgen van de VOG of het risico voor de samenleving als de VOG wordt afgegeven? Justis kijkt hierbij onder andere naar:
    • hoe vaak de aanvrager vanwege relevante strafbare feiten met justitie in aanraking is gekomen;
    • hoe ernstig de feiten zijn;
    • hoelang geleden de feiten zijn gepleegd;
    • de leeftijd van de aanvrager.
Ook de omstandigheden waaronder het strafbare feit is gepleegd kunnen meetellen.”

Justis kijkt eerst in het Justitieel Documentatiesysteem (JDS) of er een strafblad is. 
Justis vraagt in sommige gevallen ook strafrechtelijke gegevens op uit andere EU-landen via ECRIS (European Criminal Record Information System).

Voor de volgende beroepen en ambten wordt specifiek naar bepaalde profielen gekeken:
\ 01. Politieke ambtsdragers
\ 06. Visum en emigratie
\ 18. Huisvestingsvergunning Wbmgp
\ 25. (Buitengewoon) opsporingsambtenaar
\ 40. Vakantiegezinnen en adoptie
\ 45. Gezondheidszorg en welzijn van mens en dier
\ 50. Exploitatievergunning
\ 55. Juridische dienstverlening
\ 60. Onderwijs
\ 65. Taxibranche; chauffeurskaart
\ 70. Taxibranche; ondernemersvergunning
\ 75. (Gezins) voogd bij voogdij-instellin-gen, reclasseringswerker, raadsonderzoe-ker en maatschappelijk werker
\ 80. Beëdigd tolken en vertalers
\ 85. Lidmaatschap schietvereniging
\ 95. Financiële dienstverlening
\ 96. Onbekende functie

Voor bijvoorbeeld Onderwijspersoneel worden de risicogebieden Personen (bijv. zedendelicten) en Geld (omkoping) getoetst.

Geen wonder dat aanvragen 3 to 5 dagen kost en dat er flinke kosten aan verbonden zijn. Dat moet eenvoudiger kunnen.

Momenteel wordt de VOG opgevraagd door de belanghebbende zelf. Dat is bijzonder, is in feite in strijd met het beginsel van belangenverstrengeling. Feitelijk zuo de opdrachtgever de aanvraag moeten indien. Maar daarbij bestaat dan een risico op privacyschending. Beide risico’s moeten worden vermeden.


## Regels en Gegevens
Justis controleert of in  het Justitieel Documentatiesysteem (JDS) een delict bij een persoon staat geregistreerd.
De primaire sleutel is het BSN. Dat impliceert dat het JDS het BSN ook kent en hanteert voor dossiervorming. Als er geen record bestaat, dan is er geen strafblad, dus een VOG is akkoord.

Als er wel een record is, dan zal Justis beoordelen of voor het aangevraagde profiel een record aanwezig is met als classificatie een van de voor dat profiel relevante risicogebieden. Als er niet zo’n record bestaat, dan is er geen bezwarend delict, dus een VOG is akkoord.


Een dergelijke matrix geeft een mogelijke koppeling tussen profiel en risicogebieden aan:


Profiel | Informatie | Geld | Goederen | Diensten | Zakelijke transacties | Proces | Aansturen organisatie | Personen
--- | --- | --- | --- | --- | --- | --- | --- | ---
01 | x | x| | | x | x | x |
60 | X | | | | | | | X

Zo is te zien dat voor de beoordeling van een profiel niet altijd dezelfde uitvraag hoeft te worden gedaan.


Als er wel een strafblad is en er is een bezwarend delict dan zal Justis een nadere beoordeling uitvoeren: 
    • hoe vaak de aanvrager vanwege relevante strafbare feiten met justitie in aanraking is gekomen;
    • hoe ernstig de feiten zijn;
    • hoelang geleden de feiten zijn gepleegd;
    • de leeftijd van de aanvrager.
Afhankelijk van het oordeel wordt vervolgens al dan niet een VOG verstrekt.
Dit oordeel lijkt subjectief, maar kan redelijk objectief getoetst worden. De terugkijkperiode ligt objectief vast. Aard van het delicht is af te meten aan de straf. Frequesntie evenzeer (recidive-factor) en de leeftijd is eveneens een vast gegeven.

VOG match? | Recidive | Ernst | Termijn | Leeftijd
--- | --- | --- | --- | --- 
Relevant | Ja | Ja (straf > x)| < 5 jaar geleden |> 25 bij delict
Niet relevant | Nee | Nee (straf < x) | > 5 jaar | > 25


## Opvraging
Dit alles impliceert dat bij de aanvraag van een VOG het profiel van de aanvragende persoon met BSN wordt  aangeleverd.
JDC bevat dus voor elk delict een classificatie en voor elk BSN is dus op elk moment te beoordelen of er een relevante match binnen profiel/risicogebied bestaat.

Een Nee levert een positief oordeel op.

De uitvraag luidt dus:
BSN + Profiel

Het resultaat is ‘Ja’ (geen relevante match) of ‘Nee’ (een relevante positieve match) op de betreffende peildatum



## API OpvraagVOG
OpvraagVOG {BSN,Profiel}
Intern worden de verschillende queries en analyses geautomatiseerd uitgevoerd.

De API mag worden aangeroepen door gemachtigde opvragers. Maar omdat de opvraag persoonsgegevens betreft moet de belanghebbende een akkoord geven.

Deze API levert uitsluiten een Ja of een Nee op een bepaalde peildatum op. Het resultaat is een digitaal ondertekend en versleuteld bericht (of status) dat uitsluitend door de gemachtigde aanvrager en belanghebbende bekeken kan worden.
De API wordt beveiligde via een API gateway die gelijktijdig ook als policy enforcement point fungeert. Uitsluitend wanneer aan de security policy wordt voldaan, is de API toegankelijk. Policy Management via User Managed Access. https://kantarainitiative.org/confluence/display/uma/Home

## Privacy en security
Om de risico’s van privacy en security afdoende in te dammen wordt gebruik gemaakt van toegang tot de API door toepassing van het User Managed Access principe:

De aanvrager vraagt (na inlog met eHerkenning) via een VOG app of in een VOG-portaal een VOG aan voor een BSN en een Profiel.

De belanghebbende krijgt een digitale uitnodiging om in het portaal te accorderen. Daartoe logt de belanghebbende in met DigiD. In het VOG portaal staat welke aanvrager voor welk profiel een VOG heeft aangevraagd. Het onderliggende security principe is dat van User Managed Access: https://kantarainitiative.org/confluence/display/uma/Home. 

Alleen als de belanghebbende akkoord geeft, wordt de toets real-time uitgevoerd en wordr het Ja/Nee attribuut als resultaat bepaald.

Het resultaat wordt in het VOG portaal getoond aan zowel de aanvrager als de belanghebbende (en per beveiligde e-mail in een PDF/A ondertekend en versleuteld aan de aanvrager gestuurd? Is misschien niet meer nodig…).
